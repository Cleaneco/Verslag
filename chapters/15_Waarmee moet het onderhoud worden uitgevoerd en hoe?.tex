\section{Waarmee moet het onderhoud worden uitgevoerd en hoe?}

Het klein onderhoud wordt vaak uitgevoerd met behulp van Crew Transfer Vessels (CTV), die technici en benodigde apparatuur naar de windturbines vervoeren. Deze schepen maken het mogelijk om met minimale verstoringen kleine reparaties en onderhoudstaken uit te voeren \cite{Eneco_presentatie}.

Groot onderhoud vereist geavanceerde middelen zoals jack-up vessels. Deze schepen hebben de capaciteit om grote componenten te vervoeren, zoals tandwielkasten en generatoren, en bieden een stabiele werkruimte op zee. De motion-compensated gangway, zoals die van Ampelmann, maakt veilige overdracht van personeel en zware apparatuur mogelijk, zelfs bij ruwe zeeomstandigheden \cite{Eneco_presentatie}.

Voor inspectie en reparatie van bladen worden drones gebruikt om een eerste beoordeling van de bladconditie te geven. Bij verdere inspectie en reparatie wordt vaak gebruikgemaakt van rope access, waarbij technici langs de bladen afdalen met behulp van touwen \cite{Eneco_presentatie}.

De inspectie van kabels wordt uitgevoerd met speciale schepen die zijn uitgerust met technologieÃ«n zoals sonar om de kabels te volgen en eventuele schade te identificeren. Indien nodig worden kabels herbegraven om verdere blootstelling aan de zee te voorkomen \cite{Eneco_presentatie}.

